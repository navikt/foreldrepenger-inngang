<innhold>
<avsnitt>Er du <b>arbeidstaker</b> regnes svangerskapspengene dine vanligvis ut fra gjennomsnittet av inntekten du har hatt i de 3 siste kalendermånedene før du får svangerskapspenger. Dette gjelder både hvis du er fast ansatt eller har varierende arbeidsperioder eller inntekter.
    Hvis det er mer enn 25 prosent forskjell mellom årsinntekten din og inntekten din de 3 siste månedene, vurderer vi hvilken inntekt som er mest representativ i din situasjon.</avsnitt>
<liste>
<punkt>Har arbeidsforholdet ditt vart <b>under 3 måneder</b>, skal svangerskapspengene regnes ut fra inntekten du har hatt i den perioden du har vært i jobb. Inntekten din regnes om til en månedsinntekt.</punkt>
<punkt>Har du hatt <b>ferie</b> eller korte perioder med tilfeldig ulønnet permisjon i perioden du har hatt inntekt, fastsettes inntekten din til det du vanligvis ville hatt hvis du hadde vært i jobb.</punkt>
</liste>
</innhold>
