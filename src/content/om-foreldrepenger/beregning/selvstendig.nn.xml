<innhold>
    <avsnitt>Vanlegvis blir foreldrepengane dine berekna til gjennomsnittet av inntekta di dei <b>tre siste ferdiglikna åra</b>.</avsnitt>
    <avsnitt>Er verksemda eller arbeidssituasjonen din varig endra, kan inntekta du har når foreldrepengeperioden din startar, brukast i staden. Inntekt over seks gonger grunnbeløpet i folketrygda blir ikkje teken med i berekninga.</avsnitt>
    <avsnitt>Dei same reglane gjeld også dersom du får <b>sjukepengar, foreldre- eller svangerskapspengar</b>  eller stønader ved pleie av sjuke barn</b>.</avsnitt>
    <avsnitt>Når du er både <b>sjølvstendig næringsdrivande og arbeidstakar</b>, blir foreldrepengane dine berekna ut frå begge inntektene dine.  Inntekta di som arbeidstakar blir lagt til grunn først i berekninga.</avsnitt>
    <avsnitt>Dersom gjennomsittet av inntekta di dei tre siste ferdiglikna åra er høgare enn arbeidsinntekta di, og arbeidsinntekta di ikkje er over seks gonger grunnbeløpet, blir differansen utbetalt som næringsinntekt. Ved utbetaling dekkjast alltid inntekter opp til seks gonger brunnbeløpet.</avsnitt>
    <avsnitt>Når du er både <b>sjølvstendig næringsdrivande og frilansar</b>, blir foreldrepengane dine berekna ut frå begge inntektene dine. Inntekta di som frilansar  blir lagt til grunn først i berekninga.</avsnitt>
    <avsnitt>Dersom gjennomnsittet av inntekta di dei tre siste ferdiglikna åra er høgare enn frilansinntekta di, og frilansinntekta di ikkje er over seks gonger grunnbeløpet, blir differansen utbetalt som næringsinntekt. Ved utbetaling dekkjast alltid inntekter opp til seks gonger grunnbeløpet.</avsnitt>
</innhold>
