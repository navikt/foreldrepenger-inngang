<innhold>
    <avsnitt>Vanligvis blir foreldrepengene dine beregnet til gjennomsnittet av inntekten din de <b>tre siste ferdiglignede årene.</b></avsnitt>
    <avsnitt>Er virksomheten eller arbeidssituasjonen din varig endret, kan inntekten du har når foreldrepengeperioden din starter brukes istedenfor. Inntekt over 12 ganger grunnbeløpet i folketrygden tas ikke med i beregningen.</avsnitt>
    <avsnitt>De samme reglene gjelder også hvis du mottar <b>sykepenger, foreldre- eller svangerskapspenger</b> eller stønader ved pleie av<b> syke barn.</b></avsnitt>
    <avsnitt>Hvis du både er <b>selvstendig næringsdrivende og frilanser eller arbeidstaker</b>, blir foreldrepengene dine beregnet ut fra begge inntektene dine. Inntekten din som frilanser blir alltid lagt til grunn for beregningen. Frilansinntekter opp til seks ganger grunnbeløpet dekkes alltid fullt ut.</avsnitt>
</innhold>