<innhold>
    <avsnitt>Vanligvis blir foreldrepengene dine beregnet til gjennomsnittet av inntekten din de <b>3 siste ferdiglignede årene.</b></avsnitt>
    <avsnitt>Er virksomheten eller arbeidssituasjonen din varig endret, kan inntekten du har når foreldrepengeperioden din starter brukes istedenfor. Inntekt over seks ganger grunnbeløpet i folketrygden tas ikke med i beregningen.</avsnitt>
    <avsnitt>De samme reglene gjelder også hvis du mottar <b>sykepenger, foreldre- eller svangerskapspenger</b> eller stønader ved pleie av<b> syke barn.</b></avsnitt>
    <avsnitt>Når du er både <b>selvstendig næringsdrivende</b> og arbeidstaker blir foreldrepengene dine beregnet ut fra begge inntektene dine. Inntekten din som arbeidstaker blir lagt til grunn først i beregningen.</avsnitt>
    <avsnitt>Hvis gjennomsnittet av inntekten din de 3 siste ferdiglignede årene er høyere enn arbeidsinntekten din, og arbeidsinntekten din ikke er over seks ganger grunnbeløpet, utbetales differansen som næringsinntekt. Ved utbetaling dekkes alltid inntekter opp til seks ganger grunnbeløpet.</avsnitt>
    <avsnitt>Når du er både <b>selvstendig næringsdrivende og frilanser</b> blir foreldrepengene dine beregnet ut fra begge inntektene dine. Inntekten din som frilanser blir lagt til grunn først i beregningen. </avsnitt>
    <avsnitt>Hvis gjennomsnittet av inntekten din de 3 siste ferdiglignede årene er høyere enn frilansinntekten din, og frilansinntekten din ikke er over seks ganger grunnbeløpet, utbetales differansen som næringsinntekt. Ved utbetaling dekkes alltid inntekter opp til seks ganger grunnbeløpet.</avsnitt>
</innhold>
