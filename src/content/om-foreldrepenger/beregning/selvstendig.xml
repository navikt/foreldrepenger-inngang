<innhold>
    <avsnitt>Vanligvis blir foreldrepengene dine beregnet til gjennomsnittet av inntekten din for <b>mottatt skatteoppgjør for de 3 siste årene.</b></avsnitt>
    <avsnitt>Er virksomheten eller arbeidssituasjonen din varig endret, kan inntekten du har når foreldrepengeperioden din starter brukes istedenfor. Inntekt over 6 ganger grunnbeløpet i folketrygden tas ikke med i beregningen.</avsnitt>
    <avsnitt>De samme reglene gjelder også hvis du mottar <b>sykepenger, foreldre- eller svangerskapspenger</b> eller stønader ved pleie av<b> syke barn.</b></avsnitt>
    <avsnitt>Når du er både <b>selvstendig næringsdrivende og arbeidstaker</b> blir foreldrepengene dine beregnet ut fra begge inntektene dine. Inntekten din som arbeidstaker blir lagt til grunn først i beregningen.</avsnitt>
    <avsnitt>Hvis gjennomsnittet av inntekten din de 3 siste mottatte skatteoppgjør er høyere enn arbeidsinntekten din, og arbeidsinntekten din ikke er over 6 ganger grunnbeløpet, utbetales differansen som næringsinntekt. Ved utbetaling dekkes alltid inntekter opp til 6 ganger grunnbeløpet.</avsnitt>
    <avsnitt>Når du er både <b>selvstendig næringsdrivende og frilanser</b> blir foreldrepengene dine beregnet ut fra begge inntektene dine. Inntekten din som frilanser blir lagt til grunn først i beregningen. </avsnitt>
    <avsnitt>Hvis gjennomsnittet av inntekten din de 3 siste års mottatte skatteoppgjør er høyere enn frilansinntekten din, og frilansinntekten din ikke er over 6 ganger grunnbeløpet, utbetales differansen som næringsinntekt. Ved utbetaling dekkes alltid inntekter opp til 6 ganger grunnbeløpet.</avsnitt>
    <avsnitt>Usikker på om du er selvstendig næringsdrivende, frilanser eller arbeidstaker? <lenke url="https://www.nav.no/no/person/innhold-til-person-forside/nyttig-a-vite/er-jeg-selvstendig-naeringsdrivende-frilanser-eller-arbeidstaker" ekstern="true">Klikk her for veiledning</lenke></avsnitt>
</innhold>
