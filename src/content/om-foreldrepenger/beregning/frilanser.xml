<innhold>
    <avsnitt>Vanligvis blir foreldrepengene dine regnet ut fra gjennomsnittet av inntekten du har hatt i de <b>3 siste kalendermånedene</b> før foreldrepengeperioden din starter. Hvis det er mer enn 25 prosent forskjell mellom årsinntekten din og inntekten din de 3 siste månedene, må vi vurdere hvilken inntekt som er mest representativ i din situasjon.</avsnitt>
    <liste>
        <punkt>Hvis du har jobbet så <b>kort tid</b> at det ikke er rapportert frilansinntekt for 3 hele måneder til <lenke url="https://www.skatteetaten.no/bedrift-og-organisasjon/arbeidsgiver/a-meldingen/om-a-ordningen/om-a-ordningen/" ekstern="true">a-ordningen</lenke>, skal inntekten for dette kortere tidsrommet brukes i beregningen.</punkt>
    </liste>
    <avsnitt>Når du både er <b>frilanser og arbeidstaker</b> skal inntektene beregnes hver for seg og legges sammen til ett beløp. Hvis du har en samlet inntekt over seks ganger grunnbeløpet, blir inntekten din som arbeidstaker lagt til grunn i beregningen.</avsnitt>
    <avsnitt>Når du er både <b>frilanser og selvstendig næringsdrivende</b> blir foreldrepengene dine beregnet ut fra begge inntektene dine. Inntekten din som frilanser blir lagt først til grunn i beregningen.</avsnitt>
    <avsnitt>Hvis gjennomsnittet av inntekten din de 3 siste ferdiglignede årene er høyere enn frilansinntekten din, og frilansinntekten din ikke er over seks ganger grunnbeløpet, utbetales differansen som næringsinntekt. Ved utbetaling dekkes alltid inntekter opp til seks ganger grunnbeløpet.</avsnitt>
</innhold>
