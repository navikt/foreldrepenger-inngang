<innhold>
    <avsnitt>Her finner du en oversikt over hvor mye du får i foreldrepenger når du har utbetalinger fra NAV frem til foreldrepengeperioden din starter.</avsnitt>
    <liste>
        <punkt><b>Sykepenger, foreldrepenger, svangerskapspenger eller stønad ved pleie av sykt barn:</b> Foreldrepengene dine blir beregnet til det samme som du vanligvis ville hatt i inntekt dersom du var i jobb.</punkt>
        <punkt><b>Arbeidsavklaringspenger:</b> Foreldrepengene dine blir beregnet til det samme som du får i arbeidsavklaringspenger.</punkt>
        <punkt><b>Dagpenger til gravide kvinner:</b> Foreldrepengene dine blir beregnet til det samme du får i dagpenger. Hvis du er mor og venter barn ved fødsel, kan du istedenfor få foreldrepengene dine beregnet etter et snitt av inntekten din i de seks beste av de ti siste månedene, hvis det gir deg en høyere utbetaling. NAV vil beregne hvilket alternativ er best for deg.</punkt>
        <punkt><b>Dagpenger til far og medmor:</b> Foreldrepengene blir det samme som du får i dagpenger. Hvis du har arbeidsinntekt i tillegg til dagpengene, beregner vi foreldrepengene dine ut fra dagpengene og arbeidsinntekten din.</punkt>
        <punkt><b>Dagpenger til mor ved adopsjon:</b> Foreldrepengene blir det samme som du får i dagpenger. Hvis du har arbeidsinntekt i tillegg til dagpengene, beregner vi foreldrepengene dine ut fra dagpengene og arbeidsinntekten din.</punkt>
    </liste>
</innhold>