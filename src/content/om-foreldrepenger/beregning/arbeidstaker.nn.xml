<innhold>
    <avsnitt>Foreldrepengane dine blir vanlegvis berekna ut frå inntekta du har når foreldrepengeperioden din begynner. Dersom du har:</avsnitt>
    <liste>
        <punkt>fast arbeidstid og månadslønn, bruker vi den siste månaden, </punkt>
        <punkt>fast arbeidstid og timelønn, bruker vi dei siste fire vekene,</punkt>
        <punkt>varierande inntekt eller stillingsprosent, bruker vi eit gjennomsnitt av dei siste tre, seks eller ni månadene,</punkt>
        <punkt>nyleg fått jobb eller endra lønn, bruker vi inntekta di etter endringa.</punkt>
    </liste>
    <avsnitt>Har du hatt fleire deltidsstillingar, er det den totale inntekta di som gjeld når vi skal berekne foreldrepengane dine.</avsnitt>
    <avsnitt>Dersom inntekta di er <b>25 prosent større eller mindre</b> enn det du har tent dei tre siste åra, bruker vi anten den noverande inntekta di eller gjennomsnittet av inntektene dei tre siste åra.</avsnitt>
    <avsnitt class="blokk-l">Også andre situasjonar kan gi deg rett til foreldrepengar. Dette kan vere:</avsnitt>
    <liste>
        <punkt>lønn frå arbeidsgivar under vidare- eller etterutdanning</punkt>
        <punkt>etterlønn frå arbeidsgivar</punkt>
        <punkt>lønn frå arbeid i utlandet</punkt>
    </liste>
    <lesmer intro="Inntekter som blir tekne med i berekninga">
        <liste>
            <punkt>Lønnsinntekt og ytingar som er likestilte med lønnsinntekt</punkt>
            <punkt>Godtgjeringar frå eigen arbeidsinnsats, for eksempel bonus og honorar du har fått</punkt>
            <punkt>Gode som du får på andre måtar enn i form av pengar, for eksempel fri bil, mobiltelefon og internett, dersom desse fell bort under foreldrepengeperioden</punkt>
        </liste>
    </lesmer>
    <lesmer intro="Inntekter som ikkje blir tekne med">
        <liste>
            <punkt>Lønn for overtid</punkt>
            <punkt>Feriepengar</punkt>
            <punkt>Godtgjeringar som dekkjer utgifter i samband med jobben din, for eksempel diettgodtgjering, bilgodtgjering, verktøygodtgjering og smussgodtgjering</punkt>
        </liste>
    </lesmer>
    <lesmer intro="Dagar utan arbeid som tel med i berekninga">
        <liste>
            <punkt>Dersom du har vore i jobb i <b>fire veker samanhengande </b> og det ikkje er meir enn <b>fjorten dagar</b> mellom kvar gong du er på jobb, blir også dagar utan arbeid rekna med i oppteningstida.</punkt>
            <punkt>Dersom du har ein arbeidsavtale om <b>fast turnus</b>, vil dagane du ikkje er i jobb, bli rekna med i oppteningstida, sjølv om du jobbar sjeldnare enn kvar 14. dag.</punkt>
            <punkt><b>Ferie og avspasering</b> tel også med.</punkt>
        </liste>
    </lesmer>
</innhold>