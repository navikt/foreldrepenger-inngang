<innhold>
    <avsnitt>Foreldrepengane dine blir vanlegvis rekna ut frå gjennomsnittet av inntekta du har hatt i dei tre siste kalendermånadene før foreldrepengeperioden din startar. Dette gjeld både om du er fast tilsett eller har varierande arbeidsperiodar eller inntekter.</avsnitt>
    <avsnitt>Er det meir enn 25 prosent forskjell mellom årsinntekta di og inntekta di dei tre siste månadene, vurderer vi kva for inntekt som er mest representativ i situasjonen din.</avsnitt>
    <liste>
        <punkt>Har arbeidsforholdet ditt vart under tre månader, skal foreldrepengene reknast ut frå inntekta du har hatt i den perioden du har vore i jobb. Inntekta di blir rekna om til ei månadsinntekt.</punkt>
        <punkt>Dersom du har hatt ferie eller korte periodar med tilfeldig ulønt permisjon i perioden du har hatt inntekt, blir inntekta di fastsett til det du vanlegvis ville ha hatt om du hadde vore i jobb.</punkt>
        <punkt>Dersom arbeidsforholdet ditt blir avslutta før du startar foreldrepengeperioden og du ikkje har anna arbeid, blir foreldrepengane dine berekna etter inntekta di dei tre siste månadene før arbeidsforholdet blei avslutta.</punkt>
    </liste>
    <avsnitt>Er du både arbeidstakar og frilansar, skal inntektene bereknast kvar for seg og leggjast saman til eitt beløp. Har du ei samla inntekt over seks gonger grunnbeløpet, blir inntekta di som arbeidstakar lagd til grunn i berekninga.</avsnitt>
    <avsnitt class="blokk-l">Er du både sjølvstendig næringsdrivande og frilansar eller arbeidstakar, blir foreldrepengane dine berekna ut frå begge inntektene dine. Inntekta di som frilansar blir alltid lagd til grunn for berekninga. Frilansinntekter opp til seks gonger grunnbeløpet blir alltid fullt dekte.</avsnitt>
    <lesmer intro="Inntekter som blir tekne med i berekninga">
        <liste>
            <punkt>Lønnsinntekt og ytingar som er likestilte med lønnsinntekt</punkt>
            <punkt>Godtgjeringar frå eigen arbeidsinnsats, for eksempel bonus og honorar du har fått</punkt>
            <punkt>Gode som du får på andre måtar enn i form av pengar, for eksempel fri bil, mobiltelefon og internett, dersom desse fell bort under foreldrepengeperioden</punkt>
        </liste>
    </lesmer>
    <lesmer intro="Inntekter som ikkje blir tekne med">
        <liste>
            <punkt>Lønn for overtid</punkt>
            <punkt>Feriepengar</punkt>
            <punkt>Godtgjeringar som dekkjer utgifter i samband med jobben din, for eksempel diettgodtgjering, bilgodtgjering, verktøygodtgjering og smussgodtgjering</punkt>
        </liste>
    </lesmer>
    <lesmer intro="Dagar utan arbeid som tel med i opptjeningstiden">
        <liste>
            <punkt>Dersom du har vore i jobb i <b>fire veker samanhengande </b> og det ikkje er meir enn <b>fjorten dagar</b> mellom kvar gong du er på jobb, blir også dagar utan arbeid rekna med i oppteningstida.</punkt>
            <punkt>Dersom du har ein arbeidsavtale om <b>fast turnus</b>, vil dagane du ikkje er i jobb, bli rekna med i oppteningstida, sjølv om du jobbar sjeldnare enn kvar 14. dag.</punkt>
            <punkt><b>Ferie og avspasering</b> tel også med.</punkt>
        </liste>
    </lesmer>
</innhold>