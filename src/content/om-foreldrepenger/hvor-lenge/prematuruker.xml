<innhold>
    <avsnitt>Hvis barnet blir <b>født før 33. svangerskapsuke</b> så blir perioden med foreldrepenger utvidet med samme antall uker og dager som barnet er født før termindato. Lengden på den utvidede perioden er uavhengig av om dere får ett eller flere barn. Det samme gjelder om dere har 80 prosent eller 100 prosent foreldrepenger.</avsnitt>
    <avsnitt>Dersom barnet blir innlagt på sykehus etter fødselen, vil dere som regel kunne få pleiepenger så lenge barnet er innlagt. Får dere pleiepenger i perioden fra fødsel og fram til opprinnelig termindato, trekkes disse dagene fra den utvidede perioden. Har dere pleiepenger etter opprinnelig termindato, trekkes ikke disse dagene fra den utvidede perioden. Så lenge barnet er innlagt blir <lenke url="#hvis-en-av-dere-blir-syke"> foreldrepengene utsatt</lenke>, og starter først når barnet er utskrevet fra sykehuset.</avsnitt>
    <avsnitt>Du må legge ved dokumentasjon av termindatoen på barnet ved søknaden om foreldrepenger</avsnitt>
    <avsnitt><lenke url="https://www.nav.no/familie/sykdom-i-familien/nb/pleiepenger-for-sykt-barn" ekstern="true">Her kan du lese om dine rettigheter til pleiepenger.</lenke></avsnitt>
</innhold>
