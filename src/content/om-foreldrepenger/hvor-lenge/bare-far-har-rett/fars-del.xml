<innhold>
    <avsnitt>Som far eller medmor kan du starte foreldrepengeperioden din fra <b>uke 7</b> etter fødselen. Adopterer dere, starter foreldrepengeperioden din fra <b>omsorgsovertakelsen</b>.</avsnitt>
    <avsnitt>Ved adopsjon fra utlandet kan du velge om du vil begynne å ta ut foreldrepengene når du overtar omsorgen for barnet i utlandet, eller den dagen du kommer til Norge sammen med barnet.</avsnitt>
    <avsnitt>Starter du senere, får du færre uker med foreldrepenger hvis du ikke søker om utsettelse.</avsnitt>
    <avsnitt>Hvis det ikke passer å ta full permisjon fra jobben, kan du ta ut foreldrepengene dine i kombinasjon med delvis arbeid eller utsette fordi du jobber heltid.</avsnitt>
    <avsnitt type="element">Aktivitetskravet til mor</avsnitt>
    <avsnitt>Både når du tar ut foreldrepenger eller utsetter, må mor enten</avsnitt>
    <liste>
        <punkt>være i arbeid</punkt>
        <punkt>ta utdanning på heltid</punkt>
        <punkt>kombinere utdanning med arbeid som til sammen blir heltid</punkt>
        <punkt>være helt avhengig av hjelp til å ta seg av barnet på grunn av sykdom</punkt>
        <punkt>delta i kvalifiseringsprogrammet</punkt>
        <punkt>delta på heltid i introduksjonsprogrammet etter kapittel 2 for nyankomne innvandrere</punkt>
    </liste>
    <avsnitt>Les mer om hele <lenke url="https://familie.nav.no/om-foreldrepenger" ekstern="false">søknadsprosessen.</lenke></avsnitt>
    <lesmer intro="Hva hvis mor har uføretrygd?">
    <avsnitt>Hvis mor er uføretrygdet, kan du ta ut inntil 15 uker ved 100 prosent foreldrepenger, eller 19 uker ved 80 prosent foreldrepenger uten at det er aktivitetskrav til mor. Disse ukene må du ta ut innen 46 uker etter at barnet er født om du velger 100 prosent foreldrepenger, eller 56 uker etter barnet er født hvis du velger 80 prosent foreldrepenger. Skal du ta ut mer enn disse ukene må mor være i jobb, studere eller i annen godkjent aktivitet når du skal være hjemme med barnet eller hvis du skal utsette foreldrepengene.</avsnitt>
    <avsnitt>Dersom du skal utsette foreldrepengeperioden eller jobbe delvis, må du søke om dette mens det enda gjenstår 15 eller 19 uker av perioden på 46 eller 56 uker etter at barnet er født. Søker du på et senere tidspunkt, mister du antall dager du søker for sent. Søker du etter 46 eller 56 uker, vil du få avslag. Når du utsetter, må mor være i jobb, studere eller i annen godkjent aktivitet. Det er ikke krav til mors aktivitet når du skal ta ut perioden du har utsatt.</avsnitt>
    </lesmer>
</innhold>