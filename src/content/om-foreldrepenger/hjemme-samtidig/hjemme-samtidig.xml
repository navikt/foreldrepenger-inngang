<innhold>
    <avsnitt class="blokk-m">Hvis dere vil være hjemme med barnet samtidig eller bytte på, har dere flere muligheter.</avsnitt>
    <lesmer intro="En er hjemme fulltid, den andre inntil 50 prosent">
        <avsnitt>Hvis den ene forelderen tar ut 100 prosent av sin kvote, kan dere være hjemme samtidig  inntil 50 prosent fra uke sju etter fødselen. De første seks ukene er forbeholdt mor av medisinske grunner.</avsnitt>
        <avsnitt><b>Eksempel:</b> Far tar ut 100 prosent fedrekvote i samme periode som mor jobber 50 prosent og tar ut 50 prosent fra fellesperioden.</avsnitt>
    </lesmer>
    <lesmer intro="Dele på å være hjemme">
        <avsnitt>Dere kan dele på å være hjemme og i jobb fra uke sju etter fødselen. De første seks ukene er forbeholdt mor av medisinske grunner.</avsnitt>
        <avsnitt>Hvis dere vil bytte på å være hjemme og i jobb i en periode, kan dere kombinere foreldrepenger med delvis arbeid. Da tar dere ut til sammen 100 prosent foreldrepenger.</avsnitt>
        <avsnitt>Når far eller medmor skal ta ut foreldrepenger av fellesperioden, er det et aktivitetskrav til mor i samme periode. Det vil si at mor må være i jobb eller annen godkjent aktivitet i denne perioden.</avsnitt>
        <avsnitt><b>Eksempel:</b> Far ønsker å ta ut 50 prosent foreldrepenger fra fellesperioden, i samme periode som mor tar ut 50 prosent foreldrepenger. Da må mor jobbe 50 prosent for å fylle aktivitetskravet i denne perioden.</avsnitt>
    </lesmer>
    <lesmer intro="Når dere får tvillinger eller flere barn">
        <avsnitt><b>Fødsel</b></avsnitt>
        <avsnitt>Når dere får flere barn samtidig, får dere flere uker med foreldrepenger som dere kan dele. Disse ukene kalles flerbarnsuker og dere kan ta dem ut når som helst i foreldrepengeperioden. Dere kan ta de ut samtidig, eller hver for dere. Det er ikke krav til hva mor gjør når far eller medmor tar ut dager med flerbarnsuker</avsnitt>
        <liste>
            <punkt><b>Tvillinger:</b> Dere får 17 uker ekstra ved 100 prosent foreldrepenger og 21 uker ekstra ved 80 prosent foreldrepenger</punkt>
            <punkt><b>Tre eller flere barn:</b> Dere får 46 uker ekstra ved 100 prosent foreldrepenger og 56 uker ekstra ved 80 prosent foreldrepenger</punkt>
        </liste>    
        <avsnitt><b>Adopsjon</b></avsnitt>
        <avsnitt>Når dere adopterer flere barn samtidig, får dere flere uker med foreldrepenger som dere kan dele. Disse ukene kalles flerbarnsuker og dere kan ta dem ut når som helst i foreldrepengeperioden. Dere kan ta de ut samtidig, eller hver for dere. Det er ikke krav til hva mor gjør når far eller medmor tar ut dager med flerbarnsuker.</avsnitt>
        <liste>
            <punkt><b>Adopterer dere to barn,</b> får dere 17 uker ekstra ved 100 prosent foreldrepenger og 21 uker ekstra ved 80 prosent foreldrepenger</punkt>
            <punkt><b>Adopterer dere tre eller flere barn,</b> får dere 46 uker ekstra ved 100 prosent foreldrepenger og 56 uker ekstra ved 80 prosent foreldrepenger</punkt>
        </liste>
        <avsnitt><b>Når bare en forelder har rett til foreldrepenger</b></avsnitt>
        <avsnitt>Når bare en forelder har rett til foreldrepenger, har denne forelderen også rett til alle flerbarnsukene.</avsnitt>
        <avsnitt>Far eller medmor har også rett til alle flerbarnsukene når mor har uføretrygd. </avsnitt>
   </lesmer>
    <lesmer intro="Far og medmor har rett til to uker permisjon etter fødsel">
        <avsnitt>Far eller medmor har rett til permisjon i to uker når barnet er født, dette er en del av Arbeidsmiljøloven. Siden de to ukene ikke er en del av foreldrepengeperioden fra NAV, må du spørre arbeidsgiveren din eller kontakte arbeidstilsynet hvis du lurer på noe.</avsnitt>
    </lesmer>
    <lesmer intro="Ulønnet permisjon og ferie">
        <avsnitt>Om dere ønsker å være hjemme samtidig når far eller medmor tar ut kvote, kan mor ha ulønnet permisjon eller ferie.</avsnitt>
        <avsnitt>Far eller medmor kan også ha ulønnet permisjon eller ferie samtidig som mor har foreldrepenger.</avsnitt>
        <avsnitt>Dette er noe dere avtaler med arbeidsgiver og er ikke en del av foreldrepengeperioden fra NAV.</avsnitt>
    </lesmer>
</innhold>
