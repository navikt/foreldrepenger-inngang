<innhold>
    <avsnitt class="blokk-m">Hvis dere vil være hjemme med barnet samtidig eller bytte på, har dere flere muligheter.</avsnitt>
    <lesmer intro="En er hjemme fulltid, den andre inntil 50 prosent">
        <avsnitt>En av dere kan være hjemme og få 100 prosent foreldrepenger fra sin kvote. Den andre kan kombinere delvis jobb med inntil 50 prosent foreldrepenger fra fellesdelen. Da tar dere til sammen inntil 150 prosent foreldrepenger.</avsnitt>
    </lesmer>
    <lesmer intro="Dele på å være hjemme">
        <avsnitt>Hvis dere vil bytte på å være hjemme og i jobb, kan dere kombinere foreldrepenger med delvis arbeid samtidig. Da tar dere til sammen 100 prosent foreldrepenger.</avsnitt>
        <avsnitt>Hvis far vil ta ut 50 prosent foreldrepenger <b>fra fellesperioden</b> samtidig med at mor tar ut 50 prosent, må mor fylle aktivitetskravet med 50 prosent. Det kan hun gjøre ved å være 50 prosent i jobb. </avsnitt>
        <avsnitt>Hvis dere vil kombinere foreldrepenger samtidig, kan ikke foreldrepengene være mer enn 100 prosent til sammen. Husk at dere begge må søke.</avsnitt>
    </lesmer>
    <lesmer intro="Når dere får tvillinger eller flere barn">
        <avsnitt>De ekstra ukene kan dere ta samtidig når som helst i foreldrepengeperioden. Når bare far eller medmor har rett til foreldrepenger, kan ukene tas samtidig med at mor er hjemme.</avsnitt>
        <liste>
            <punkt>Hvis mor tar ut flerbarnsukene, kan ikke far ta ut foreldrepenger fra fellesperiode samtidig.</punkt>
            <punkt>Hvis far tar ut flerbarnsukene, kan mor ta ut fellesperiode samtidig. Det er ikke krav til hva far gjør, når mor tar foreldrepenger fra fellesperioden. </punkt>
        </liste>
    </lesmer>
    <lesmer intro="Permisjon ved fødselen">
        <avsnitt>Far eller medmor har rett til permisjon i to uker med mor når barnet blir født. Dette står i arbeidsmiljøloven, men er ikke en del av foreldrepengeperioden fra NAV. Derfor må du spørre arbeidsgiveren din eller kontakte arbeidstilsynet hvis du lurer på noe.</avsnitt>
    </lesmer>
</innhold>