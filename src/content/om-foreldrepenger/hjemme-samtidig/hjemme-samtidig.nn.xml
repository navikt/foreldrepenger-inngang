<innhold>
    <avsnitt class="blokk-m">Dersom de vil vere heime med barnet samtidig eller byte på, har de fleire val.</avsnitt>
    <lesmer intro="Éin er heime fulltid, den andre inntil 50 prosent">
        <avsnitt>Dersom den eine forelderen tar ut 100 prosent av kvoten sin, kan de vere heime samtidig inntil 50 prosent frå veke sju etter fødselen. Dei første seks vekene er reserverte for mor av medisinske grunnar.</avsnitt>
        <avsnitt><b>Eksempel:</b> Far tek ut 100 prosent fedrekvote i same perioden som mor jobbar 50 prosent og tek ut 50 prosent frå fellesperioden.</avsnitt>

    </lesmer>
    <lesmer intro="Dele på å vere heime">
        <avsnitt>De kan dele på å vere heime og i jobb frå veke sju etter fødselen. Dei første seks vekene er reserverte for mor av medisinske grunnar.</avsnitt>
        <avsnitt>Dersom de vil byte på å vere heime og i jobb i ein periode, kan de kombinere foreldrepengar med delvis arbeid. Då tar de ut til saman hundre prosent foreldrepengar.</avsnitt>
        <avsnitt>Når far eller medmor skal ta ut foreldrepengar av fellesperioden, er det eit aktivitetskrav til mor i same perioden. Det vil seie at mor må vere i jobb eller i annan godkjend aktivitet i denne perioden.</avsnitt>
        <avsnitt><b>Eksempel:</b> Far ønskjer å ta ut 50 prosent foreldrepengar frå fellesperioden i same perioden som mor tek ut 50 prosent foreldrepengar. Då må mor jobbe femti prosent for å fylle aktivitetskravet i denne perioden.</avsnitt>
    </lesmer>
    <lesmer intro="Når de får tvillingar eller fleire barn samtidig">
        <avsnitt><b>Fødsel</b></avsnitt>
        <avsnitt>Når de får fleire barn samtidig, får de fleire veker med foreldrepengar som de kan dele. Desse vekene kallar vi fleirbarnsveker, og de kan ta dei ut når som helst i foreldrepengeperioden. De kan ta dei ut samtidig, eller kvar for dykk. Det er ikkje krav til kva mor skal gjere når far eller medmor tek ut dagar med fleirbarnsveker.</avsnitt>
        <liste>
            <punkt><b>Tvillingar:</b> De får 17 veker ekstra ved 100 prosent foreldrepengar og 21 veker ekstra ved 80 prosent foreldrepengar.</punkt>
            <punkt><b>Tre eller fleire barn:</b> De får 46 veker ekstra ved 100 prosent foreldrepengar og 56 veker ekstra ved 80 prosent foreldrepengar</punkt>
        </liste>
        <avsnitt><b>Adopsjon</b></avsnitt>
        <avsnitt>Når de adopterer fleire barn samtidig, får de fleire veker med foreldrepengar som de kan dele. Desse vekene kallar vi fleirbarnsveker, og de kan ta dei ut når som helst i foreldrepengeperioden. De kan ta dei ut samtidig eller kvar for dykk. Det er ikkje krav til kva mor skal gjere når far eller medmor tek ut dagar med fleirbarnsveker.</avsnitt>
        <liste>
            <punkt>Adopterer de to barn, får de 17 veker ekstra ved 100 prosent foreldrepengar og 21 veker ekstra ved 80 prosent foreldrepengar.</punkt>
            <punkt>Adopterer de tre eller fleire barn, får de 46 veker ekstra ved 100 prosent foreldrepengar og 56 veker ekstra ved 80 prosent foreldrepengar.</punkt>
        </liste>
    </lesmer>
    <lesmer intro="Far og medmor har rett til to veker permisjon etter fødsel">
        <avsnitt>Far eller medmor har rett til permisjon i to veker når barnet er født, dette er ein del av arbeidsmiljølova. Sidan dei to vekene ikkje er ein del av foreldrepengeperioden frå NAV, må du spørje arbeidsgivaren din eller kontakte Arbeidstilsynet dersom du lurer på noko</avsnitt>
    </lesmer>
    <lesmer intro="Ulønt permisjon og ferie">
        <avsnitt>Dersom de ønskjer å vere heime samtidig når far eller medmor tek ut kvote, kan mor ha ulønt permisjon eller ferie.</avsnitt>
        <avsnitt>Far eller medmor kan òg ha ulønt permisjon eller ferie samtidig som mor får foreldrepengar.</avsnitt>
        <avsnitt>Dette er noko som de avtaler med arbeidsgivaren, og det er ikkje ein del av foreldrepengeperioden frå NAV.</avsnitt>
    </lesmer>
</innhold>
  