<innhold>
    <avsnitt class="blokk-m">Dersom de vil vere heime med barnet samtidig eller byte på, har de fleire val.</avsnitt>
    <lesmer intro="Éin er heime fulltid, den andre inntil 50 prosent">
        <avsnitt>Ein av dykk kan vere heime og få 100 prosent foreldrepengar frå kvoten sin. Den andre kan kombinere delvis jobb med inntil 50 prosent foreldrepengar frå fellesdelen. Då tek de til saman inntil 150 prosent foreldrepengar.</avsnitt>
    </lesmer>
    <lesmer intro="Dele på å vere heime">
        <avsnitt>Dersom de vil byte på å vere heime og i jobb, kan de kombinere foreldrepengar med delvis arbeid samtidig. Då tek de til saman 100 prosent foreldrepengar.</avsnitt>
        <avsnitt>Dersom far vil ta ut 50 prosent foreldrepengar <b>frå fellesperioden</b> samtidig med at mor tek ut 50 prosent, må mor fylle aktivitetskravet med 50 prosent. Det kan ho gjere ved å vere 50 prosent i jobb. </avsnitt>
        <avsnitt>Dersom de vil kombinere foreldrepengar samtidig, kan ikkje foreldrepengane vere meir enn 100 prosent til saman. Hugs at de begge må søkje.</avsnitt>
    </lesmer>
    <lesmer intro="Når de får tvillingar eller fleire barn">
        <avsnitt>Dei ekstra vekene kan de ta samtidig når som helst i foreldrepengeperioden. Når berre far eller medmor har rett til foreldrepengar, kan vekene takast samtidig med at mor er heime.</avsnitt>
        <liste>
            <punkt>Dersom mor tek ut fleirbarnsvekene, kan ikkje far ta ut foreldrepengar frå fellesperioden samtidig.</punkt>
            <punkt>Dersom far tek ut fleirbarnsvekene, kan mor ta ut fellesperioden samtidig. Det er ikkje krav til kva far gjer, når mor tek foreldrepengar frå fellesperioden. </punkt>
        </liste>
    </lesmer>
    <lesmer intro="Permisjon ved fødselen">
        <avsnitt>Far eller medmor har rett til permisjon i to veker med mor når barnet blir født. Dette står i arbeidsmiljølova, men er ikkje ein del av foreldrepengeperioden frå NAV. Derfor må du spørje arbeidsgivaren din eller kontakte arbeidstilsynet dersom du lurer på noe.</avsnitt>
    </lesmer>
</innhold>