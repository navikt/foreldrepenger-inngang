<innhold>
    <avsnitt>Hvis mor er uføretrygdet, kan far ta ut inntil 15 uker ved 100 prosent foreldrepenger, eller 19 uker ved 80 prosent foreldrepenger uten at det er aktivitetskrav til mor. Disse ukene må far ta ut innen 46 uker etter at barnet er født om han velger 100 prosent foreldrepenger, eller 56 uker etter barnet er født om han velger 80 prosent foreldrepenger. Skal far ta ut mer enn disse ukene må mor være i jobb, studere eller i annen godkjent aktivitet når far skal være hjemme med barnet eller hvis han skal utsette foreldrepengene.</avsnitt>
    <avsnitt>Dersom far skal utsette foreldrepengeperioden eller jobbe delvis, må han søke om dette mens det enda gjenstår 15 eller 19 uker av perioden på 46 eller 56 uker etter omsorgsovertakelsen. Søker far på et senere tidspunkt, mister han antall dager han søker for sent. Søker far etter 46 eller 56 uker, vil han få avslag. Når far utsetter, må mor være i jobb, studere eller i annen godkjent aktivitet. Det er ikke krav til mors aktivitet når far skal ta ut perioden han har utsatt.</avsnitt>
</innhold>