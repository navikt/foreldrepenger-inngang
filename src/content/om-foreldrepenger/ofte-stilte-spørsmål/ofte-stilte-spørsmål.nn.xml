<innhold>
    <lesmer intro="Når får eg svar på søknaden min?">
        <avsnitt>Du får tidlegast svar på søknaden din fire veker før foreldrepengeperioden din startar. Dette er fordi vi bruker dei nyaste opplysningane om inntekta di når vi skal berekne kva du skal få i foreldrepengar.</avsnitt>
    </lesmer>
    <lesmer intro="Kan eg få foreldrepengar når eg er student?">
        <avsnitt>For å ha rett til foreldrepengar må du ha hatt inntekt i seks av dei ti siste månadene. Studielån eller stipend frå Lånekassa gir ikkje rett til foreldrepengar. Om du ikkje har rett til foreldrepengar, kan du søkje om eingongsstønad. Du kan prøve vår <lenke url="/veiviser">veiviser</lenke> for å sjå kva du kan ha rett til.</avsnitt>
    </lesmer>
    <lesmer intro="Eg får yting frå NAV. Kan eg få foreldrepengar?">
        <avsnitt>Dersom du får utbetalt ei av desse ytingane frå NAV, kan du ha rett til foreldrepengar:</avsnitt>
        <liste>
            <punkt>Sjukepengar</punkt>
            <punkt>Foreldrepengar </punkt>
            <punkt>Svangerskapspengar</punkt>
            <punkt>Arbeidsavklaringspengar</punkt>
            <punkt>Dagpengar</punkt>
            <punkt>Omsorgs-, pleie- eller opplæringspengar</punkt>
        </liste>
    </lesmer>
    <lesmer intro="Kva er forskjellen mellom foreldrepengar og eingongsstønad?">
        <avsnitt>Foreldrepengar skal sikre inntekta di når du skal vere heime med barnet. Eingongsstønad er ein eingongssum du kan få dersom du ventar barn og ikkje har hatt inntekt det siste året. Du kan velje eingongsstønad sjølv om du har rett til foreldrepengar, men du kan berre få  éi av desse ytingane.</avsnitt>
    </lesmer>
    <lesmer intro="Kva er forskjellen på foreldrepengeperiode og fellesperiode?">
        <avsnitt>Foreldrepengeperioden er heile perioden med foreldrepengar. Når begge foreldra har rett til foreldrepengar, består foreldrepengeperioden av tre veker foreldrepengar til mor før fødsel, mødrekvote, fedrekvote og ein fellesperiode.</avsnitt>
    </lesmer>
    <lesmer intro="Eg har sendt inn søknad, men finn han ikkje på Dine foreldrepenger">
        <avsnitt>Dersom foreldrepengeperioden til mor eller far starta i 2018 eller tidlegare, kan det ta <b>opptil tre veker</b> før søknaden din blir registrert hos oss og synleg på <lenke url="https://foreldrepenger.nav.no" ekstern="true">Dine foreldrepengar</lenke>. Då du sende søknaden, fekk du ei kvittering som bekrefta at vi har fått han.</avsnitt>
    </lesmer>
    <lesmer intro="Eg skal ha ulønt permisjon">
        <avsnitt>Ulønt permisjon avtaler du med arbeidsgivaren din. Du kan ikkje utsetje foreldrepengane dine når du har ulønt permisjon. Den andre forelderen kan utsetje foreldrepengane på grunn av heiltidsarbeid, sjukdom eller ferie i perioden du har ulønt permisjon.</avsnitt>
        <avsnitt>Ulønt permisjon kan påverke retten din til andre NAV-ytingar og opptening av rett til foreldrepengar for nytt barn. <lenke url="https://www.nav.no/no/Person/Arbeid/Sykmeldt%2C+arbeidsavklaringspenger+og+yrkesskade/Sykepenger/Sykepenger+til+sarskilte+grupper#chapter-5" ekstern="true">Her kan du lese meir om kva du kan ha rett til.</lenke></avsnitt>
    </lesmer>
    <avsnitt type="undertittel" className="center top-spacing">Fann du ikkje det du leita etter?</avsnitt>
    <avsnitt className="center">Ta gjerne kontakt med oss på:</avsnitt>
</innhold>
