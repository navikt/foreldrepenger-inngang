<innhold>
    <avsnitt>Hvis barnet blir innlagt på sykehus eller helseinstitusjon, kan den som er sammen med barnet utsette foreldrepengeperioden sin og få pleiepenger i stedet.</avsnitt>
    <avsnitt><lenke url="https://www.nav.no/no/Person/Familie/Sykdom+i+familien/pleiepenger+for+pleie+av+sykt+barn" ekstern="true">Les mer om dine rettigheter til pleiepenger for sykt barn</lenke></avsnitt>
    <avsnitt>Foreldre vil i noen tilfeller kunne ta med barnet hjem uten at det er utskrevet av sykehuset, for eksempel med bistand fra NAST (Nyfødtavdelingens ambulerende sykepleietjeneste). Barnet vil i slike tilfeller ikke være fysisk på sykehuset, men vil heller ikke bli formelt utskrevet. Foreldre kan utsette foreldrepengeperioden sin også i disse tilfellene.</avsnitt>
    <avsnitt className="top-spacing" type="undertittel">Hvis barnet er født før 33. svangerskapsuke</avsnitt>
    <avsnitt>Hvis barnet blir født før 33. svangerskapsuke så blir perioden med foreldrepenger utvidet med samme antall uker og dager som barnet er født før termindato. Lengden på den utvidede perioden er uavhengig av om dere får ett eller flere barn. Det samme gjelder om dere har 80 prosent eller 100 prosent foreldrepenger.</avsnitt>
    <avsnitt>Dersom barnet blir innlagt på sykehus etter fødselen, vil dere som regel kunne få pleiepenger så lenge barnet er innlagt. Får dere pleiepenger i perioden fra fødsel og fram til opprinnelig termindato, trekkes disse dagene fra den utvidede perioden. Har dere pleiepenger etter opprinnelig termindato, trekkes ikke disse dagene fra den utvidede perioden. Så lenge barnet er innlagt blir foreldrepengene utsatt, og starter først når barnet er utskrevet fra sykehuset.</avsnitt>   
</innhold>