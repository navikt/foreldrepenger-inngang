<innhold>
    <avsnitt class="blokk-m">Opptjening av rett til foreldrepenger er den samme som ved fødsel. Det samme gjelder beregningen av foreldrepengene.</avsnitt>
    <lesmer intro="Når starter foreldrepengeperioden?">
        <avsnitt>Adopterer dere i utlandet, kan dere velge når dere vil begynne å ta ut foreldrepengene:</avsnitt>
        <liste>
            <punkt>når dere overtar omsorgen for barnet i utlandet</punkt>
            <punkt>den dagen dere kommer til Norge sammen med barnet. Starter dere senere, får dere færre uker.</punkt>
        </liste>
        <avsnitt>Dere kan selv velge hvem som skal være hjemme i permisjon. Når far skal ta ut foreldrepenger fra fellesperioden gjelder de samme reglene som ved fødsel, og det er <lenke url="#hvor-lenge-kan-du-fa-foreldrepenger">aktivitetskrav</lenke> til mor.</avsnitt>
    </lesmer>
    <lesmer intro="Hvor lenge kan du få foreldrepenger?">
        <avsnitt>Foreldrepengeperioden er 46 uker hvis dere velger 100 prosent foreldrepenger, eller 56 uker ved 80 prosent foreldrepenger.</avsnitt>
        <avsnitt>Ukene er fordelt mellom foreldrene på samme måte som ved <lenke url="#hvor-lenge-kan-du-fa-foreldrepenger">foreldrepenger ved fødsel.</lenke></avsnitt>
    </lesmer>
    <lesmer intro="Adopterer dere flere barn?">
        <avsnitt>Hvis dere adopterer flere barn samtidig, får dere flere uker med foreldrepenger. Disse ukene kalles flerbarnsuker og dere kan ta dem ut når som helst i foreldrepengeperioden. Dere kan ta de ut samtidig, eller hver for dere. Det er ikke krav til hva mor gjør når far eller medmor tar ut dager med flerbarnsuker.</avsnitt>
        <liste>
            <punkt>Adopterer dere <b>2 barn</b>, får dere 17 uker ekstra ved 100 prosent foreldrepenger og 21 uker ekstra ved 80 prosent foreldrepenger.</punkt>
            <punkt>Adopterer dere <b>3 eller flere barn</b>, får dere 46 uker ekstra ved 100 prosent foreldrepenger og 56 uker ekstra ved 80 prosent foreldrepenger.</punkt>
        </liste>
        <avsnitt>Husk, dere må sende inn hver deres <lenke url="https://foreldrepengesoknad.nav.no" ekstern="true">søknad om foreldrepenger.</lenke></avsnitt>
    </lesmer>
    <lesmer intro="Adopsjon som ikke gir rett til foreldrepenger">
        <avsnitt>Du kan ikke få foreldrepenger hvis barnet du adopterer er over 15 år, eller det er ektefellen sitt barn.</avsnitt>
    </lesmer>
    <lesmer intro="Stebarnsadopsjon">
        <avsnitt>Du kan få foreldrepenger hvis du adopterer stebarnet ditt i løpet av foreldrepengeperioden. Du sender inn en vanlig søknad om <lenke url="https://foreldrepengesoknad.nav.no/" ekstern="true">foreldrepenger</lenke> og velger at søknaden gjelder stebarnsadopsjon.</avsnitt>
    </lesmer>
    <lesmer intro="Mor har uføretrygd">
        <avsnitt>Hvis mor er uføretrygdet, kan far ta ut inntil 15 uker ved 100 prosent foreldrepenger, eller 19 uker ved 80 prosent foreldrepenger uten at det er aktivitetskrav til mor. Disse ukene må far ta ut innen 46 uker etter omsorgsovertakelsen om han velger 100 prosent foreldrepenger, eller 56 uker etter omsorgsovertakelsen om han velger 80 prosent foreldrepenger. Skal far ta ut mer enn disse ukene må mor være i jobb, studere eller i annen godkjent aktivitet når far skal være hjemme med barnet eller hvis han skal utsette foreldrepengene.</avsnitt>
        <avsnitt>Dersom far skal utsette foreldrepengeperioden eller jobbe delvis, må han søke om dette mens det enda gjenstår 15 eller 19 uker av perioden på 46 eller 56 uker etter omsorgsovertakelsen. Søker far på et senere tidspunkt, mister han antall dager han søker for sent. Søker far etter 46 eller 56 uker, vil han få avslag. Når far utsetter, må mor være i jobb, studere eller i annen godkjent aktivitet. Det er ikke krav til mors aktivitet når far skal ta ut perioden han har utsatt.</avsnitt>
    </lesmer>

</innhold>